<!doctype html><html lang=en><head><meta charset=utf-8><meta name=viewport content="width=device-width,initial-scale=1"><meta name=generator content="Hugo 0.76.5"><title>赤壁赋 | ctbp</title><meta name=description content="Cyan's Blog"><link rel=stylesheet href=https://cyasts.github.io/css/index.css><link rel=stylesheet href=https://cyasts.github.io/css/classes.css><link rel=canonical href=https://cyasts.github.io/posts/the-meaning-of-life/><link rel=alternate type=application/rss+xml href title=ctbp><link href=https://cdnjs.cloudflare.com/ajax/libs/font-awesome/5.13.0/css/all.min.css rel=stylesheet></head><body><header class=menus><nav><a href=/>Home</a>
<a href=/about/>About</a></nav><nav class=fontawesome><a href=https://github.com/cyasts target=_blank><i title=GitHub class="fab fa-github"></i></a></nav><div class="hidden description">Cyan's Blog</div></header><article id=article><header><i class="fas fa-folder"></i><a href=/categories/life>life</a>
&nbsp;<h1 style=text-align:center>赤壁赋</h1><div class=post-meta><time datetime=2020-09-14T21:23:00+08:00>September 14, 2020</time> &nbsp;
&nbsp;
<i class="far fa-clock"></i>2 min
58 s
&nbsp;</div></header><h1 id=原文>原文</h1><hr><p>壬戌之秋，七月既望，蘇子與客泛舟遊於赤壁之下。清風徐來，水波不興。舉酒屬客，誦明月之詩，歌窈窕之章。少焉，月出於東山之上，徘徊於斗牛之間。白露橫江，水光接天。縱一葦之所如，凌萬頃之茫然。浩浩乎如馮虛御風，而不知其所止；飄飄乎如遺世獨立,羽化而登仙。</p><p>於是飲酒樂甚，扣舷而歌之。歌曰：“桂棹兮蘭槳，擊空明兮溯流光。渺渺兮予懷，望美人兮天一方。”客有吹洞簫者，倚歌而和之。其聲嗚嗚然，如怨如慕，如泣如訴；餘音嫋嫋，不絕如縷。舞幽壑之潛蛟，泣孤舟之嫠婦。</p><p>蘇子愀然，正襟危坐，而問客曰：“何爲其然也？”客曰：“‘月明星稀，烏鵲南飛。’此非曹孟德之詩乎？西望夏口，東望武昌，山川相繆，鬱乎蒼蒼，此非孟德之困於周郎者乎？方其破荊州，下江陵，順流而東也，舳艫千里，旌旗蔽空，釃酒臨江，橫槊賦詩，固一世之雄也，而今安在哉？況吾與子漁樵於江渚之上，侶魚蝦而友麋鹿，駕一葉之扁舟，舉匏樽以相屬。寄蜉蝣於天地，渺滄海之一粟。哀吾生之須臾，羨長 江之無窮。挾飛仙以遨遊，抱明月而長終。知不可乎驟得，託遺響於悲風。”</p><p>蘇子曰：“客亦知夫水與月乎？逝者如斯，而未嘗往也；盈虛者如彼，而卒莫消長也。蓋將自其變者而觀之，則天地曾不能以一瞬；自其不變者而觀之，則物與我皆無盡也，而又何羨乎！且夫天地之間，物各有主，苟非吾之所有，雖一毫而莫取。惟江上之清風，與山間之明月，耳得之而爲聲，目遇之而成色，取之無禁，用之不竭。是造物者之無盡藏也，而吾與子之所共適。”(共適 一作：共食) 客喜而笑，洗盞更酌。餚核既盡，杯盤狼籍。相與枕藉乎舟中，不知東方之既白。</p><footer><hr><time datetime=2020-10-01T18:01:23+08:00>update @ October 01, 2020</time><p></p><div class=post-tags></div></footer><div class=comments></div></article></body><script type=text/x-mathjax-config>
  MathJax.Hub.Config({
    extensions: ["tex2jax.js"],
    jax: ["input/TeX", "output/HTML-CSS"],
    tex2jax: {
      
      inlineMath: [ ['$','$'], ["\\(","\\)"] ],
      displayMath: [ ['$$','$$'], ["\\[","\\]"] ],
      processEscapes: true
    },
    "HTML-CSS": { availableFonts: ["TeX"] }
  });

  var es = document.getElementsByTagName("pre");
  for (e of es) {
    e.style["backgroundColor"] = "#FBFBFB"
    e.style["lineHeight"] = "1rem"
    e.style["paddingTop"] = "0.7rem"
    e.style["paddingBottom"] = "0.5rem"
  }
</script><script type=text/javascript async src=https://cdn.mathjax.org/mathjax/latest/MathJax.js></script><div class=foot>&copy; 2019 - 2020 &#183;
<a href=/>Home</a> · Theme <a href=https://github.com/RainerChiang/simpleness>Simpleness</a> Powered by <a href=https://gohugo.io/>Hugo</a> &#183;
<a href=#><i class="fas fa-chevron-up"></i></a></div><script src=/js/lazyload.min.js></script><script>var lazyImage=new LazyLoad({container:document.getElementById('article')});</script></html>